# -*- mode: mandoku-view; -*-
#+TITLE: 惠氏易說
#+DATE: 2015-08-24 21:59:51.089993
#+PROPERTY: ID KR1a0144
#+PROPERTY: BASEEDITION WYG    
#+PROPERTY: JUAN 提要
<pb:KR1a0144_WYG_000-1a>¶
欽定四庫全書　　　　　經部一¶
　易説　　　　　　　　　易類¶
　　提要¶
　　　　(臣/)等謹案易説六卷¶
　　　國朝惠士奇撰士奇字仲孺呉縣人康熈己丑¶
　　　　進士官至翰林院侍讀是書襍釋卦爻專宗¶
　　　　漢學以象為主然有意矯王弼以來空言説¶
　　　　經之弊故徵引極博而不免稍失之雜如釋¶
<pb:KR1a0144_WYG_000-1b>¶
　　　　訟卦引荀爽説訟之言凶也則以丹朱之嚚¶
　　　　訟為嚚凶釋弟子輿尸引左傳彘子尸之以¶
　　　　尸為軍中元帥釋觀國之光引聘禮請觀及¶
　　　　左傳季札觀樂韓宣子觀書以證觀國皆失¶
　　　　之拘釋繫於苞桑以桑為喪亡之喪而無所¶
　　　　考據釋先張之弧後説之弧以下弧字改為¶
　　　　壺引昏禮壺尊太元壺婦為證皆愛博嗜奇¶
　　　　不能自割至編端論乾彖傳大明終始引莊¶
<pb:KR1a0144_WYG_000-2a>¶
　　　　子在宥篇我為女遂於大明之上矣至彼至¶
　　　　陽之原也為女入於窈㝠之門矣至彼至陰¶
　　　　之原也謂莊周精於易故善道陰陽先儒説¶
　　　　易者皆不及尤未免失之不經然士奇博極¶
　　　　羣書學有根柢其精研之處實不可磨非明¶
　　　　以來説易之家暖暖姝姝守一先生之言者¶
　　　　所可仿彿一二㣲瑕固不足累其大體也乾¶
　　　　隆四十六年三月恭校上¶
<pb:KR1a0144_WYG_000-2b>¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　總　校　官　(臣/)　陸　費　墀¶
